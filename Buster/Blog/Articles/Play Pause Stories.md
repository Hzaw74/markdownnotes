# Play Pause Stories

## Outline

1. လူသားတွေအနာဂတ်ကို ခန့်မှန်းတာညံ့
2. အနာဂတ်မှာ ဖြစ်မှာတွေကိုကြိုသိလည်း ဂရုမစိုက်
3. ဗေဒင်သိပ္ပံအနာဂတ်ကြိုသိ/ လက်တွေ့ဆုံးဖြတ်ချက်တွေကမသက်ရောက်
4. တစ်ချိန်မှာ အားလုံးပျက်စီးကြမယ်

## Manuscript

ကျွန်တော်တို့လူသားတွေက အနာဂတ်ကို မျှော်မှန်းတဲ့နေရာမှာ တော်တော်ကို ညံ့ကြတယ်။ တစ်ချိန်မှာ ဒီအချက်ကပဲ ကျွန်တော်တို့လူသားတွေရဲ့ ပျက်သုံးခြင်းကို သယ်ဆောင်လာလိမ့်မယ်။ အနာဂတ်ကိုမျှော်မှန်တဲ့နေရာမှာညံ့တယ်ဆိုတာက ဗေဒင်တွေတွက်၊ နက္ခတ်တာရာတွေကြည့်ပြီး တွက်ချက်တာကို ပြောတာမဟုတ်ဘူး။ နောက်ပြီး သိပ္ပံနည်းပညာနဲ့ အနာဂတ်မှာ CO2 ထုတ်လုပ်မှုကိုမလျှော့ချနိုင်ရင် ကမ္ဘာကြီးပိုပျက်စီးမယ်၊ ရေတွေကြီးမယ်ဆိုပြီး တွက်ချက်တာကိုပြောတာလည်းမဟုတ်ဘူး။

ကျွန်တော်ပြောချင်တာက အနာဂတ်ကို စိတ်နဲ့ကြိုတင်စဉ်းစားပြီး ခံစားတာကိုပြောတာ။ ဘာကိုဆိုလိုလဲဆိုတာကို ကျွန်တော်ပြန်ရှင်းပြမယ်။ ကျွန်တော်တို့အများစုက အနာဂတ်ကို အနည်းနဲ့အများဆိုလို ကြိုသိကြတယ်။ အသေးစိတ်ကြီး ဘယ်အချိန်မှာ ဘာဖြစ်မယ်ဆိုတာမသိပေမဲ့ အကြမ်းဖျင်းအားဖြင့်တော့ အနာဂတ်ကို ကြိုသိကြတာချည်းပဲ။ တစ်ချိန်မှာ အသက်တွေကြီးလာပြီး အိုမင်းလာမယ်။ အလုပ်တွေမလုပ်နိုင်ဖြစ်လာမယ်ဆိုတာကို ကျွန်တော်တို့ ကြိုသိကြတယ်။ တစ်ချိန်မှာ ချစ်ရတဲ့လူတွေ၊ ချစ်ရတဲ့အရာတွေနဲ့ တစ်နည်းမဟုတ်တစ်နည်းနဲ့ ခွဲခွာရမယ်ဆိုတာကိုလည်း ကျွန်တော်တို့တွေကြိုသိကြတာပဲ။ နောင်တစ်ချိန်မှာ ကမ္ဘာကြီးဒီ့ထက်ပိုပြီး ပိုနွေးလာမယ်၊ ရာသီဥတုတွေဖောက်ပြန်လာမယ်ဆိုတာကိုလည်း ကျွန်တော်တို့တွေ သိကြတာပဲ။ ကျွန်တော်ဆိုလိုတာကို စာဖတ်သူနားလည်မယ်လို့ ထင်ပါတယ်။ 

ဒါဆို ကျွန်တော်တို့တွေက အနာဂတ်ကို အကြမ်းဖျဉ်းလောက်နားလည်တယ်ဆိုရင် ကျွန်တော်တို့ နေ့စဉ်အလုပ်တွေကို အနာဂတ်အတွက်ကြည့်ပြီး လုပ်ဖြစ်ကြလား။ 

