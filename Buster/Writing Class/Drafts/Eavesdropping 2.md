ကျွန်တော်ကတော့ လောကကြီးတစ်ခုလုံးက မီးခိုးရောင်လောကကြီးလို့ ထင်တယ်။

ဥပမာ ကျွန်တော်ဆိုလို့ရှိရင် မဲ့နေတဲ့ပုံတွေ၊ ပြုံးနေတဲ့ပုံတွေ၊ ဘေးတစောင်းလေးကပုံတွေ၊ မျက်ခုံးအပေါ်ကို ဟိုဟာဖြစ်နေတဲ့ပုံတွေ။

A: ငါကတော့ ဒီလောကကြီးတစ်ခုလုံးက မီးခိုးရောင် လောကကြီးလို့ထင်တယ်။ အကုန်လုံးမှန်နေတဲ့လူလည်း မရှိဘူး၊ အကုန်လုံးမှားနေတဲ့ လူလည်း မရှိဘူး။ 

B: ဘယ်လိုမျိုးလဲ။

A: ရုပ်ရှင်တွေထဲမှာကတော့ ဇာတ်လိုက်ကလူကောင်းပေါ့။ စိတ်ထားသဘောထားကောင်းမယ်။ လူဆိုးကတော့ စိတ်ပုပ်မယ်။ ဇာတ်လိုက်က နောက်ဆုံးမှာ နိုင်မယ်ပေါ့။ ဒါပေမယ့် တကယ်လက်တွေ့မှာ အဲ့လို လူကောင်းလူဆိုးလို့ မရှိဘူးကွာ။ 

B: အင်း

A: လူကောင်းရယ်လူဆိုးရယ်လို့ မကြည့်ဘဲနဲ့၊ လူလို့ပဲ မြင်ကြည့်ကွာ။ ကောင်းတာလည်း နည်းနည်းပါမယ်။ ဆိုးတာလည်း နည်းနည်းပါမယ်ပေါ့။ ဆိုးတာပိုများလား၊ ကောင်းတာပိုများလားဆိုတာက အဓိကစကားပြောတာ။

B: အဲ့တာအမှန်ပဲ။ လူတိုင်းက အကောင်းရော အဆိုးရောရှိနေတယ်။ ပြောရရင်တော့ မီးခိုးရောင်ပေါ့။ ပြီးတော့ အဲ့လူရဲ့ ခံစားချက်တွေကို သူ့မျက်နှာကို ကြည့်ပြီးတော့ ဖတ်လို့ရတယ်။ ငါဆိုရင် လူတစ်ယောက်ရဲ့ မျက်နှာကိုကြည့်ပြီး ဘယ်လိုခံစားချက်ဖြစ်နေလဲ ဖတ်လို့ရတယ်။ မျက်ခုံးကို ပင့်ထားလား၊ ပြုံးနေလား၊ ဘယ်လို ပြုံးတာလဲ၊ ဘယ်လိုမဲ့တာလဲ ဘာညာပေါ့။