“Languishing” ဆိုတဲ့ စိတ်ခံစားမှုဟာ စိတ်ကျန်းမာရေးဆိုင်ရာ ပြဿနာတခုလား🤔

🕯️ဘာမှလုပ်ချင်ကိုင်ချင်စိတ်မရှိတာ၊ မိမိကိုယ်ကိုတိုးတက်မှုမရှိဘူးလို့ ခံစားရတာ၊ ပျော်ရွှင်စရာတွေ ဖန်တီးဖို့ စိတ်မပါတော့တာ၊ နေ့စဉ်ဘဝဖြတ်သန်းရတာကို ငြီးငွေ့ရိုးအီပြီး မျှော်လင့်ချက်တွေလျော့နည်းသွားတာ အစရှိတဲ့စိတ်အ‌ခြေအနေမျိုးတွေ ခံစားရတာကို "Languishing” ဆိုတဲ့ moodဖြစ်တယ်လို့ Sociologist Corey Keyes ကဆိုပါတယ်။ Languishingဟာ အကောင်းမြင်စိတ်ဖြင့် ဘဝကိုအောင်မြင်စွာ ရှင်သန်နေထိုင်ပြီး စိတ်ကျန်းမာရေးကောင်းမွန်တဲ့ အခြေအနေဖြစ်တဲ့ (Flourishing) နဲ့  စိတ်ဓာတ်ကျဆင်းခြင်း(Depression) တို့ကြားမှာရှိတဲ့ စိတ်ပိုင်းဆိုင်ရာအခြေအနေတစ်ခုဖြစ်ပါတယ်။ Languishing ကို Mental Illnessတစ်ခုလို့ ပြောလို့မရသလို ပြီးပြည့်စုံပြီးကျန်းမာကောင်းမွန်တဲ့ Mental Health အခြေအနေတခုလို့ လည်းပြောလို့မရပါဘူး။ ဒါကြောင့် “Languishing” ကို "the neglected middle child of mental health” လို့ Psychologist/Author Adam Grant ကတင်စားခေါ်ဆိုပါတယ်။ Depression ကဲ့သို့ Suicide လုပ်ဖို့အထိ တွေးမိကြတဲ့ ပြင်းထန်တဲ့ စိတ်ကျန်းမာရေးအခြေအနေမဟုတ်ပေမဲ့ Languishing ဟာလည်း  ခံစားရတဲ့အချိန်ကြာမြင့်လာတာနဲ့အမျှ စိတ်ပိုင်းဆိုင်ရာကျန်းမာရေးကို အန္တရာယ်ပေးလာနိုင်တဲ့ risk factor တစ်ခုဖြစ်ပါတယ်။ ဒါကြောင့် အချိန်မီ handle လုပ်နိုင်ဖို့လိုပါတယ်။🧏

🕯️Languishing ဆိုတဲ့ mood ခံစားနေရလားဆိုတာ ဘယ်လိုသိနိုင်မလဲ။🤔
- Social media အလွန်အကျွံသုံးရင်း အချိန်ဖြုန်းမိတာ၊
- စိတ်ဝင်စားစရာ မကောင်းတဲ့ movies တွေ၊ dramasတွေ၊ TV showsတွေ ကြည့်ရင်းနဲ့ အချိန်ကုန်ဆုံးဖို့လုပ်တာ၊
- အလုပ်လုပ်တဲ့အခါ အာရုံစူးစိုက်မှုမရှိတာ၊
- လုပ်ငန်းတာဝန်တွေကို တခုပြီးတခုပြောင်းလုပ်တာ ဒါမှမဟုတ် ရွှေ့ဆိုင်းတာ၊
- ဝမ်းနည်းစရာ၊ ဒေါသထွက်စရာ မရှိလည်း စိတ်မကြည်သလို ဖြစ်နေတာ၊
- ပင်ပန်းနေတာမဟုတ်ပေမဲ့ Energy မရှိသလိုခံစားရနေတာ၊
- မိမိဝါသနာပါတဲ့အရာတွေအတွက် ကြိုးစားဖို့စိတ်မပါတော့တာ၊
- နေ့စဉ်ဘဝကို ငြီးငွေ့ပြီး မျှော်လင်ချက်မဲ့နေတာမျိုးမဟုတ်ပေမဲ့ မျှော်လင့်ချက်တွေ လျော့နည်းလာတာ၊
-  မိသားစု၊ သူငယ်ချင်းတွေနဲ့ အတူရှိနေပေမဲ့ အဆက်အသွယ်ပြတ်နေသလို ခံစားရတာ... အစရှိတဲ့ စိတ်အခြေအနေတွေကို ရင်ဆိုင်နေရပြီဆိုရင်တော့ Languishing ဆိုတဲ့ mood ဖြစ်နေတယ်လို့ ပြောလို့ရနိုင်ပါတယ်။
(လက္ခဏာရပ်များဖော်ပြခြင်းမှာ မိမိကိုယ်မိမိ ဆန်းစစ်သတိထားမိစေရန်အတွက်သာဖြစ်ပြီး မိမိမှာဒီလက္ခဏာ‌တွေရှိနေတိုင်းလည်း တထစ်ချသတ်မှတ်ဖို့‌တော့ခဲယဉ်းကာ စိတ်ကျန်းမာရေးဆရာဝန်ရဲ့ အတည်ပြုချက်ကသာအမှန်ဖြစ်ပါတယ်။)
   
🕯️ဒီ "Languishing" mood ကို ယခု Covid 19 ကာလမှာ Stay Home, Quarantine တွေကြောင့် စိတ်မွန်းကျပ်ပြီး isolate ဖြစ်နေသလို ခံစားရတာတွေ ပိုပြီး အဖြစ်များလာတာကြောင့် “Mood of 2021” လို့လည်း တင်စားခေါ်ဆိုကြပါတယ်။

🕯️How to handle “languishing” mood 💁

- Social Media အလွန်အကျွံသုံးတာလျှော့ပါ။ (ဥပမာ တစ်နေ့ကို ဘယ်နှနာရီပဲ သုံးမယ်ဆိုပြီး သတ်မှတ်ထားပါ၊ လိုအပ်ရင် social media breakယူတာမျိူးလုပ်ပါ။)
- စာလုပ်တဲ့အခါ ဒါမှမဟုတ် အလုပ်လုပ်တဲ့အခါမှာ  25 minutes rule လေးထားပါ ( 25 minutes rule ဆိုတာ 25 mins စာကြည့်ပြီးရင် 5,10 mins လောက် အနားယူတာမျိုးပါ)
- Small Goals လေးတွေ သတ်မှတ်ပါ။ (ဥပမာ ဒီလ စာအုပ်တစ်အုပ်ပြီးအောင် ဖတ်ဖြစ်တာမျိုး)
- Volunteer လုပ်တာမျိူး၊ Social Events တွေမှာ ပါဝင်တာမျိုးလေးတွေ လုပ်ကြည့်ပါ။
- ကိုယ်လက်လှုပ်ရှားလေ့ကျင့်ခန်းလေးတွေကို ပုံမှန်ပြုလုပ်ပေးပါ။ ဒီလိုပြုလုပ်ပေးခြင်းအားဖြင့် Endorphine Hormone‌ တွေထွက်စေပြီး positive mood ရရှိစေပါတယ်။
- မိသားစု၊ သူငယ်ချင်းတွေ နဲ့ အချိန်ပေးပြီး စကားစမြည်ပြောတာမျိုး လုပ်ပေးပါ။
- မိမိဝါသနာပါတဲ့ အရာတွေအတွက် တစ်နေ့ကို အချိန်နည်းနည်းစီ ပေးပါ။
- လိုအပ်လာရင် ကျွမ်းကျင်တဲ့ Mental Health Specialists တွေနဲ့ Consulting or Counseling ယူတာမျိုး ပြုလုပ်သင့်ပါတယ်။

🕯️Talk With Me ရဲ့ "It's You" Program လေးဖြစ်တဲ့ Page Chat Box ကနေ စာရိုက်ရင်း အခမဲ့ စကားလာပြောရင်ဖွင့်ဆွေးနွေးလို့ရပါတယ်။ Talk With Me ရဲ့ Healer လေးများက မနက် ၉ နာရီကနေ ည ၁၂ နာရီထိ အချိန်ပြည့် နွေးထွေးလုံခြုံစွာ စောင့်ကြိုနေလျက်ပါ။💚
 
အပေါ်ကဖော်ပြခဲ့တဲ့ နည်းလမ်းလေးတွေကျင့်သုံးပြီး 2022 နှစ်သစ်မှာ စိတ်ရောကိုယ်ပါ ကျန်းမာပျော်ရွှင်နိုင်ကြပါစေလို့ Talk With Me မှနှစ်သစ်ဆုမွန်ကောင်းတောင်းလိုက်ပါတယ်နော်။🍀💚