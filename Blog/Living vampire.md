လူတစ်ယောက် အသက်ရှင်ဖို့ဆိုရင် ခန္ဓာကိုယ်ထဲ သွေးတွေလှည့်ပတ်စီးနေဖို့လိုတယ်။ အဲ့လိုပဲ လူတစ်ယောက် ရှင်သန်နေဖို့ဆိုရင် 
ခံစားချက်တွေ လှည့်ပတ်စီးဆင်းနေဖို့လိုတယ်။ အဲ့လိုမှမဟုတ်ဘဲ လူကအသက်ရှင်နေပေမဲ့ ခံစားချက်တွေ ပျော်ရွှင်မှုတွေမရှိတော့ဘူးဆိုရင် vampire တစ်ကောင်ဖြစ်လာတတ်တယ်။

မနက်ခင်းအိပ်ယာနိုးတာနဲ့ ငါ့အဖွား diaper လဲဖို့လုပ်ရတယ်။ မနက်စာကျွေး၊ အမေနဲ့အဖေ အိမ်ဆောက်တဲ့စီသွားတာကို တံခါးလိုက်ဖွင့်ပေး။ ခဏနေ အဖွားနေလယ်စာကျွေးဖို့ပြင်ဆင်၊ စားပွဲကိုတွဲခေါ်၊ ကိုယ်တိုင်လည်း မသေထမင်း မသေဟင်းစား။ စားပြီးအဖွားကိုပြန်တွဲခေါ်။ တစ်နေကုန်တစ်ယောက်တည်းနေ၊ ဘာလုပ်မှလုပ်လို့မရဘူး။ ညနေလည်းအဲ့လိုပဲ ညစာကျွေးဖို့လုပ်။ စားပြီးရင် အဖွားကို မိနစ် ၃၀ ထိုင်ခိုင်း၊ ဆရာဝန်ထိုင်းခိုင်းတာ။ အဲ့တာကို ထမသွားအောင် ထိုင်စောင့်။ ပြီးရင် ဆေးတိုက်။ မွေ့ယာပေါ်ချီပြီးဆွဲတင်။ Diaper လဲပေး၊ အီးတွေသေးတွေသုတ်။ ပြီးရင် အမေ့ကိုနင်းပေး။ အဲ့အချိန်က လူကပင်ပန်းနေပြီ။ မိုးလည်းချုပ်ပြီ။

တစ်ရက်လားဆိုရင် မဟုတ်ဘူးနော်။ တစ်ပတ်လားဆိုလည်းမဟုတ်ဘူးနော်။တစ်လလည်းမကဘူး။ နေ့ရှိသ၍။ လပေါင်းများစွာ။ အဖွားကိုမလုပ်ပေးချင်တာမဟုတ်ပါဘူး။ ဒါပေမယ့် ငါလုပ်ချင်တာလေးတွေလည်း လုပ်ပါရစေဦး။ အလုပ်ခေါ်တာတောင် မသွားရဘူး။ လေးငါးလကြာလို့ ချစ်တဲ့ကောင်မလေးနဲ့ တစ်ခါလေးအပြင်ထွက်ခွင့်တောင်းတာ ရန်တွေပါဖြစ်ရတယ်။ သူငယ်ချင်းတွေနဲ့ အပြင်ထွက်ဖို့ မနည်းတောင်းပန်ရတယ်။ 

Online ကလည်း ဘာစာမှသင်လို့မရဘူး၊ တစ်ချိန်လုံးတစ်ခုပြီးတစ်ခု ခေါ်ခိုင်းလို့ အာရုံစိုက်လို့မရဘူး။ ညဘက်တွေလည်း အိပ်လို့မရဘူး။ ပူလောင်အိုက်စက်နေတဲ့အခန်းထဲ ခြင်တွေချည်းပဲ။ 

တစ်နေတစ်နေ့ အိပ်ယာကနေထလာရတာ ဘာအဓိပ္ပာယ်မှမရှိဘူး။ စိတ်ညစ်တယ်ကွာ။ ငိုလိုက်ချင်တယ်။ ဘယ်မှလည်းမသွားရ၊ ဘာမှလည်းမလုပ်ရ။ ခိုင်းတာလုပ်၊ ကျွေးတာစားပဲ။ တကယ်စိတ်ညစ်တယ်။ အပြင်မသွားတာကြာပြီး၊ လူတွေနဲ့စကားမပြောတာကြာတော့ ခေါင်းက မူမမှန်တော့ဘူး။ အိပ်ရေးပျက်တာတွေလည်း ပါမှာပေါ့။ ငါ့မှာလိန်းရှိတယ်ဆိုတဲ့စိတ်ကလေးတစ်ခုနဲ့ပဲ အားတင်းပြီးနေနေရတယ်။

အခုဆို ငါက vampire တစ်ကောင်ဖြစ်နေပြီ။